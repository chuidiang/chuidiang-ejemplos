Fu un successo insolito per uno scienziato e durante gli ultimi anni di vita la fama non fece che aumentare,
al punto che in molte culture popolari il suo nome divenne ben presto sinonimo di intelligenza e di grande genio.
Oltre a essere uno dei più celebri fisici della storia della scienza, fu molto attivo in diversi altri ambiti,
dalla filosofia alla politica, e per il suo complesso apporto alla cultura in generale è considerato uno dei più
importanti studiosi e pensatori del XX secolo. La sua immagine rimane a tutt'oggi una delle più conosciute del
pianeta, avendone fatto e facendone largo uso anche il mondo della pubblicità: si è giunti infatti, inevitabilmente,
alla registrazione del marchio